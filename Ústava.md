# Ústava HVgame

---
## Seznam zkratek

*   **PSub** - Politický subjekt
*   **PStr** - Politická strana
*   **PUsk** - Politické uskupení
*   **PSubN** - PSub nejvyššího řádku
*   **RH** - Rada HVgame
*   **PSPHV** - Poslanecká sněmovna HVgame
*   **VS** - Voličská síla
*   **Poslanec** - Hráč s **VS**

---

## Definice

*   **PSub** - **PStr** či **PUsk**
*   **PStr** - **PSub**, který obsahuje pouze hráče
*   **PUsk** - **PSub**, který obsahuje pouze **PStr** nebo **PUsk**
*   **PSubN** - **PSub**, který není součástí jiných **PSub**

---

## 1. Bydliště hráčů

1.1. Bydliště hráčů posuzuje **RH**. Při změně registrace bydliště musí hráč nebo vlastník regionu kontaktovat **RH**.

1.2. Od vyhlášení **VS** regionu až do ukončení voleb do **PSPHV** není hráčům dovoleno měnit region bydliště.

---

## 2. Vlastník regionu

2.1. Vlastníkem regionu je rezident daného regionu, který má v daném regionu registrované bydliště nejdéle ze všech rezidentů, v případě nejasností rozhoduje o vlastnictví regionu **RH**.

2.2. Vlastník regionu spravuje svůj region a vytváří regionální zákony, podle kterých se hráči v daném regionu řídí. Zákony HVgame jsou nadřazeny regionálním zákonům.

---

## 3. RH

3.1. **RH** je ústavně-soudní orgán složený ze všech vlastníků regionu. Její povinností je chránit demokratické hodnoty serveru, spravovat hráčské tituly, projednávat ústavní námitky, také spravovat klíčové systémy pro chod serveru, které nemůže vykonávat vláda.

3.2. Verdikt **RH** je platný, pokud jej podpoří většina přítomných členů **RH**.

3.3. Jednání **RH** se mohou konat pouze tehdy, je-li přítomen předseda **RH** a alespoň polovina členů **RH**, nebo většina členů **RH**.

3.4. Členové **RH** si volí předsedu **RH**, který je ve funkci do doby rezignace nebo odvolání většinou členů **RH**. Předseda **RH** zveřejňuje verdikty **RH** a řídí jednání **RH**.

3.5. **RH** spravuje ústavu HVgame. Veškeré změny ústavy musí být schváleny většinou přítomných členů **RH**. Předseda **RH** je odpovědný za zveřejnění a aktualizaci schváleného znění ústavy.

3.6. Každý hráč smí podat ústavní námitku, pokud se domnívá, že některý zákon porušuje ústavu, nebo pokud identifikoval nejasnost v jejím znění. **RH** je povinna námitku projednat a svůj verdikt veřejně odůvodnit.

3.7. Pokud se některý člen **RH** nebo účastník soudního řízení domnívá, že během soudního jednání došlo k porušení ústavy, může **RH** rozhodnout o jeho odvolání. **RH** smí nařídit nové řízení s jiným soudcem.

---

## 4. PUsk

4.1. Každý hráč má právo vytvořit vlastní **PStr**, či se připojit ke stávajícím **PStr**, splňuje-li podmínky.

4.2. Každý **PSub** má právo, na základě vzájemné dohody mezi všemi, minimálně ale dvěma, zúčastněnými **PSub**, vytvořit **PUsk**.

4.3. Každý hráč či **PSub** smí být současně přímým členem a vlastníkem maximálně jednoho **PSub**.

4.4. Každý **PSub** musí obsahovat unikátní název, adekvátní zkratku a barvu, přičemž **PStr** i vlastníka.

4.5. Každý **PSubN** má k dispozici vlastní veřejný a soukromý Discord kanál, do kterých mohou členové daného **PSubN** posílat zprávy. Každá **PStr**, která je součástí **PUsk**, má k dispozici vlastní soukromý Discord kanál.

4.6. V případě, že po dobu 45 dní nebyla od vytvoření veřejného Discord kanálu **PSubN** či poslední zprávy v daném Discord kanálu poslána zpráva, nebo nesplňuje-li daný **PSub** podmínky pro jeho vytvoření, daný **PSubN** zaniká.

---

## 5. PSPHV

5.1. **PSPHV** je volený zákonodárný orgán, ve kterém jsou schvalovány návrhy.

5.2. Každý hráč má právo navštívit **PSPHV**, aktivně se účastnit diskuze a podávat návrhy.

5.3. Jednání **PSPHV** smí začít, jsou-li v sále přítomni alespoň 2 poslanci se součtem více než poloviny celkové **VS**.

5.4. Předsedou **PSPHV** pro jednání **PSPHV** je přítomný **Poslanec** s nejvyšší **VS**, který nebyl v posledních 3 jednání **PSPHV** z této funkce odvolán.

5.5. Předseda **PSPHV** řídí jednání **PSPHV** a dohlíží na dodržování zákonů.

5.6. Poslanci smí odvolat předsedu **PSPHV**, nedodržuje-li zákony.

5.7. Každý **Poslanec** má právo hlasovat PRO nebo PROTI návrhu, využívá své **VS**.

5.8. Návrhy, pro které je po ukončení hlasování součet **VS** PRO vyšší než součet **VS** PROTI, jsou zapsány do seznamu zákonů ihned po jejich schválení.

5.9. Návrhy nesmí být v rozporu s ústavou, žádný ze schválených návrhů není ústavním.

---

## 6. Volby do PSPHV

6.1. Předseda **RH** za dohledu členů **RH** organizuje volby do **PSPHV** a počítá jejich výsledky dle regionálních zákonů. **RH** stanovuje dobu voleb. Výsledky voleb podléhají schválení **RH**.

6.2. Volby do **PSPHV** se konají vždy do 45 dní od předchozích voleb tak, aby první jednání **PSPHV** proběhlo v den pracovního klidu.

6.3. Každý člen **RH** je považován za kandidáta do voleb do **PSPHV**. Ostatní hráči mohou podat svou kandidaturu nejpozději do jednoho dne před zahájením voleb. Kandidát nesmí ve volbách hlasovat sám pro sebe. V případě, že se kandidát voleb nezúčastní, nebo je jeho hlas započítán jako neplatný, dostane 0 **VS** bez ohledu na výsledky voleb.

6.4. Volby do **PSPHV** přerozdělují **VS** hráčů v **PSPHV**, která je určena kandidátům od začátku nového volebního období.

6.5. Do jednoho dne před začátkem voleb musí být každému regionu známa jeho **VS**, která je po ukončení voleb rozdělena mezi kandidáty podle demokratických zákonů daného regionu.

6.6. Celkem je mezi regiony rozděleno 100 **VS**, a to podle počtu hráčů s registrovaným bydlištěm v daném regionu. Hráči bez registrovaného bydliště jsou přiřazeni ke zvláštnímu regionu „Žádný z uvedených“, kterému může být přiděleno maximálně 10 **VS**. Žádnému z regionů nesmí být přidělena více než polovina celkové **VS**.

6.7. První jednání **PSPHV** po volbách proběhne vždy třetí den od ukončení voleb.

6.8. Nové volební období **PSPHV** začíná okamžitě po vyhlášení výsledků voleb.

---

## 7. Vláda

7.1. Vláda je výkonný orgán složený z předsedy vlády a ministrů. Její povinností je řídit chod serveru.

7.2. Předseda vlády smí měnit ministry a ministerstva, tato změna však musí být schválena na nejbližším jednání **PSPHV**.

7.3. Na prvním povolebním jednání **PSPHV** kterýkoliv hráč předloží návrh o vládě, kde je uveden předseda vlády a ministři s jejich ministerstvy. V případě, že žádný z návrhů o vládě nebyl schválen, do jednoho dne sestaví předseda **RH** úřednickou vládu.

7.4. V případě sestavení úřednické vlády musí být tato vláda schválena na nejbližším jednání **PSPHV**. V opačném případě se konají předčasné volby do **PSPHV**.

7.5. Schválená vláda vládne do schválení jiné vlády.

---

## 8. Soud

8.1. Soud je trestně-soudní orgán složený z hráčů s titulem **Jdg**. Jeho povinností je řešit trestní námitky a ukládat tresty.

8.2. Každý hráč smí podat námitku na jiného hráče, pokud se domnívá, že porušil zákon.

8.3. Hráč s titulem **Jdg.**, který jako první zareaguje na námitku, se pro daný případ stává soudcem. Tento hráč nesmí být navrhovatelem, obžalovaným, svědkem, ani jinak v případě zaujatým.

8.4. Navrhovatel nebo obžalovaný smí zažádat o změnu soudce, tuto změnu schvaluje **RH**.

8.5. Každé jednání soudu je veřejné, důkazy i verdikty jsou zveřejněny na Discordu.

8.6. Soudce smí udělovat tresty stanovené v rozmezí zákona. Tresty musejí odpovídat závažnosti přestupku a být veřejně odůvodněny ve verdiktu.

---

## 9. Základní práva a povinnosti hráčů

9.1. Každý hráč má právo na rovné zacházení bez ohledu na svou politickou příslušnost, regionální příslušnost nebo herní minulost.

9.2. Každý hráč má právo svobodně vyjadřovat své názory, pokud tím neporušuje zákony HVgame.

9.3. Každý hráč má právo na spravedlivý proces, pokud je obviněn z porušení zákona. Má právo být informován o důvodech, předložit důkazy a požadovat nestranného soudce.

9.4. Každý hráč má povinnost znát ústavu a zákony HVgame a jednat v souladu s nimi.

9.5. Každý hráč má povinnost respektovat ostatní hráče, chovat se čestně a přispívat k demokratickému a férovému fungování serveru.
